== Prosessmodell for harmonisering eller differensiering av begreper [[prosessmodell]]

Denne standarden beskriver en prosessmodell for harmonisering eller differensiering av begreper.

Standarden forutsetter at omfanget er avgrenset og begrepene er definert og beskrevet i henhold til https://www.digdir.no/digitale-felleslosninger/forvaltningsstandard-begrepsbeskrivelser/1649[_Forvaltningsstandard for begrepsbeskrivelser_]. Dersom ikke det er gjort, bør dere gå til forarbeid (<<vedlegg-c, vedlegg C>>, ikke-normativt).

Dette kapitlet beskriver hva dere skal oppnå med de ulike stegene. Dere finner utdypende beskrivelser av hvordan dere gjennomfører hvert steg i <<vedlegg-a, vedlegg A>> (ikke-normativt).

.Prosessmodell for begrepsharmonisering eller begrepsdifferensiering.
image::prosessmodell.png[]


=== Steg 1: Sammenstilling av begreper [[steg1]]

Målet er å finne likheter og forskjeller mellom begrepene ved å sammenstille begrepene som skal harmoniseres eller differensieres.

=== Steg 2: Valg mellom begrepsharmonisering eller begrepsdifferensiering [[steg2]]

Målet er å velge et realistisk mål for et koordineringsarbeid, som er:

["upperalpha"]
. å harmonisere begrepene (begrepsharmonisering)
. å differensiere begrepene (begrepsdifferensiering)
. å konkludere at verken begrepsharmonisering eller begrepsdifferensiering er aktuelt

I et sett av begreper kan utfallet bli at noen av begrepene blir harmonisert, mens andre blir differensiert.

=== Steg 3: Begrepsharmonisering [[steg3]]

Målet er å komme fram til et eller flere felles begreper som alle involverte skal bruke, inkludert felles term.

=== Steg 4: Begrepsdifferensiering [[steg4]]

Målet er å tydeliggjøre forskjeller mellom begreper som ikke kan harmoniseres.

=== Steg 5: Enighet om forvaltningsmodell [[steg5]]

Målet er å bli enige om en modell for å forvalte de harmoniserte eller differensierte begrepene.
